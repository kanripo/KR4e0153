# -*- mode: mandoku-view; -*-
#+TITLE: 華泉集
#+DATE: 2015-08-25 00:22:29.105125
#+PROPERTY: ID KR4e0153
#+PROPERTY: BASEEDITION WYG    
#+PROPERTY: JUAN 卷七
<pb:KR4e0153_WYG_007-1a>¶
欽定四庫全書¶
　華泉集巻七¶
　　　　　　　　　　　　　明　邊貢　撰¶
　詩集¶
　　五言絶句¶
　　　十六夜¶
春城燈火静華月滿天街陌上歸来晩香塵有墮釵¶
　　　中元見月(甲子嵗/)¶
<pb:KR4e0153_WYG_007-1b>¶
坐愛清光好更深不下樓不因逢閏月今夜是中秋¶
　　　董啓之按滇過鄞省母夫人焚黄于父墓作難¶
　　　　將寸草心報得三春暉十章贈之¶
垂栁拂征鞍雨中行路難河梁一分手山疊水漫漫¶
嵗月交心久江潭别路長手中雙白璧持贈比干将¶
離心似明月皎皎在方寸但令光不遺道逺何足恨¶
北堂天未晩遊子歸来早堂前一夜風開遍宜男草¶
白髮對青芩日髙江院深豸冠階下舞好慰栢舟心¶
<pb:KR4e0153_WYG_007-2a>¶
荒壠薦秋蘋深恩詎能報嗟嗟死後封猶是生前誥¶
人生重鄉邦歧路苦南北簡書限王程欲住不可得¶
嵗嵗中臺使巡行道十三要知君厯處風土接交南¶
萬里炎荒地經冬復厯春帝星臨柱史休祀碧雞神¶
繍斧肅霜威澄清志不違瘴鄉人拭目驚喜見晴暉¶
　　　寄王昇舍人二首¶
不見王子猷經春復厯夏有時中宵夢宛到君堂下¶
獨把重陽酒西風白雁回江南菊花早應傍美人開¶
<pb:KR4e0153_WYG_007-2b>¶
　　　送于利四首¶
送君城南橋笑折城南栁歸来掩關坐皎月當牕牖¶
霜下夜已久清軒調玉琴凄凉湘水曲窈窕白頭吟¶
一别春城雨兩回秋月圓燈前不盡醉書札但空傳¶
離腸似連環宛轉不可絶相送淮水秋相思燕地雪¶
　　　送馮侍御允中還郴¶
離館背寒塘霜清野菊芳美人千里去明日是重陽¶
驄馬逝駸駸蒼林蔭長陌憐君楚雲外獨作秋江客¶
<pb:KR4e0153_WYG_007-3a>¶
　　　送客四首¶
相思若連環宛轉不可絶那知汴上逢却是關西别¶
梁苑送君處温風吹客衣盈盈春暮感不為落紅稀¶
故人滿秦隴為寄一言拜問我今若何病多慵束帶¶
日照昆明水雲開少華峰夢魂登覽處白髮倚青松¶
　　　雜畫十一首(為儲柴墟題/)¶
日出打魚去日斜沽酒還漁翁家不逺只隔岸西山¶
藹藹古城暮遥遥車馬度同為城外人不識城中路¶
<pb:KR4e0153_WYG_007-3b>¶
北風吹大雪向夕滿空山遥見山中客懸燈草屋間¶
雞鳴山店昏四郊風雨辰蒼茫野田際愁殺獨行人¶
田家春酒熟野老日相過醉别衡門外山鶯啼緑蘿¶
江水春春碧江門晝晝開荒村過客少獨自掃蒼苔¶
道上秋雨過道傍秋樹紅采樵歸樹晩吹笛月明中¶
閉門聴春雨開門寡行旅借問橋上翁河水深幾許¶
征夫慕前侣杳藹出幽林欲渡溪橋去山中暮雪深¶
鳥啼青石岡日照紅泥坂杳杳雲外鐘山僧獨歸晩¶
<pb:KR4e0153_WYG_007-4a>¶
上山行采薇下山行苦飢山風夕凜凜吹笠復吹衣¶
　　　畫上四首¶
放舟前溪水水文白如練風吹絲裊裊驚起沙中燕¶
烟霞變陂水山照暖楓林不聽舟中語誰知江上心¶
月色沙上澹山雲天際浮春江萬里濶獨見一漁舟¶
經旬不出戸忘却城南道江亭細雨過一夜生春草¶
　　　題孫志同侍郎扇圖¶
青青山上松繚之以白雲雲山不可到圖畫只空聞¶
<pb:KR4e0153_WYG_007-4b>¶
山木各有林烈士各有心借問種松意悠悠江漢深¶
　　　題畫¶
手種江頭樹成林已數秋寄言樵採客留繫木蘭舟¶
　　　畫三首¶
近浦寒潮落平沙返照紅不嫌歸路晩家在板橋東¶
旭日上東峯山人睡正濃洞門無鎖鑰長是白雲封¶
琴罷興不盡起登江上臺水空秋萬里不見一舟来¶
　　　方日升雜畫¶
<pb:KR4e0153_WYG_007-5a>¶
雞雛不離母離母聲不休如何宦途人嵗嵗天邊遊¶
　　　右雞雛¶
枇杷江外果感念主恩深長憶叨供奉朝回滿袖金¶
　　　右枇杷¶
異質人所貴能令䑕窟虚如何北牕下閒卧飽溪魚¶
　　　右獅子貓¶
迢迢越裳國萬里獻珍禽不覩周王化誰知姬旦心¶
　　　右白雉¶
<pb:KR4e0153_WYG_007-5b>¶
　　　題子立扇頭¶
江静無飛鳥亭空有落花主人何所在沽酒向漁家¶
　　　題賈子扇頭¶
迴風起船頭激浪落船内生憎木蘭橈揺蕩日光碎¶
　　　題扇面小景四首¶
秋樹鳥聲寂夕陽山影沈遥憐抱琴者不為訪知音¶
獨坐草堂餘凉風水閣虚門前相訪者應有載来書¶
罷釣歸来晩前溪水正深臨橋不敢渡誰識此翁心¶
<pb:KR4e0153_WYG_007-6a>¶
茅堂枕江涯種竹只九箇時有清風来還同故人坐¶
　　　畫竹¶
石染湘江淚真涵太極情百年雙老眼相對兩無聲¶
　　　題林醫士畫冊¶
江上春潮静舟中日似年不須生羽翼無事即神仙¶
　　　中秋慈恩寺登眺過崇國寺分體二首¶
東寺復西寺朝遊還暮遊百年塵跡裏同醉幾中秋¶
寒月出關山秋牕白如曙空流雲中影不照雲中戍¶
<pb:KR4e0153_WYG_007-6b>¶
　　　西園八景¶
朝㸔長白山暮看長白山山色有朝暮吾心常自閒¶
清川映白石游魚止復行共有臨淵羨能無結網情¶
月落古堤上人行春陌頭曉煙如有意長伴緑楊樓¶
初日照園桃盈盈散霞綺主人牕中坐顔色宛相似¶
共道農家事辛勤在一春静觀田野際多少輟耕人¶
近浦寒煙上平沙落鴈遥行人欲歸去舟子故招招¶
寒泉冽古井上有雙梧桐借問往来者誰知疏鑿功¶
<pb:KR4e0153_WYG_007-7a>¶
城外望城中朝来氣逾爽吾心浩然者入夜還能長¶
　　　泛南湖十首¶
聞道南湖曲芙蓉似錦張如何一夜雨空見水茫茫¶
水殿穿湖入風闌過雨凭微㣲夕陽外時見出林僧¶
盈盈緑水際汎汎白鵞羣借問乗舟客何如王右軍¶
碧樹圍青殿朱垣接紺堤王孫罕遊豫馳路草萋萋¶
風恬湖水平畫舸月中行不見漁父處但聞漁笛聲¶
汎汎白鷗鳥悠悠長自隨憶君何處切湖上月明時¶
<pb:KR4e0153_WYG_007-7b>¶
深淺元無定行舠識水頻急流天下險最好是平津¶
嫋嫋暮風細團團秋月明沙河聞不逺起我故山情¶
赤日亂青霞照我湖中艑来船時借問前途水深淺¶
睡起看雲坐𤣥心入杳㝠吾將訪蓬島雙棹莫教停¶
　　　自泉上歸登西門樓¶
落日照行盖凉風吹不休未消臨水興還倚對山樓¶
　　　集江淹句¶
白日隠寒樹層陰萬里生歸人望烟火嵗晏返柴荆¶
<pb:KR4e0153_WYG_007-8a>¶
　　　雜咏四首¶
黄金滿歸槖白日行亦懼道左遺愛碑賊来将不去¶
乳燕巢古堤流鶯度層閣試看白馬郎金丸向誰落¶
東山雷殷殷南澗雨㝠㝠愛爾衡門下團團松盖青¶
行人争渡急江黒雨鳴船戢戢中林鳥歸飛薄暮前¶
　　　山中雜詩¶
下馬古寺門偶與山僧遇相對兩不言蟬聲在髙樹¶
園果垂丹實園丁日夜看未曽供寢廟不敢獻中官¶
<pb:KR4e0153_WYG_007-8b>¶
　　　無題二首¶
楊栁三春暮沙場萬里餘紫騮何日返空有寄来書¶
庭際何所有有萱復有芋自聞秋雨聲不種芭蕉樹¶
　　　冬至上陵途中雜咏八首¶
鴉啼古城上月落古城闉城外車馬道清風飄素塵¶
蒼蒼土門口日出逢樵叟問爾何事来山中苦無酒¶
沙苑平如掌青青苜蓿痕昔時放馬地今作牧牛村¶
朝從田父飯憩馬古林西村雞不知曙日髙猶自啼¶
<pb:KR4e0153_WYG_007-9a>¶
蜿蜿野田中白鷺静如掃停鞭問征客云是居庸道¶
枯楊臨大堤上有鸜鵒窠春風幾日至㑹使緑陰多¶
山中風日暖藹藹似初春亂石牛羊逕時逢掃葉人¶
月出東陵峯照見西陵樹何事同心子山中不相遇¶
　　　同台峯熊侍御看花四首¶
嫋嫋葉含雨菲菲香近人如何向陽蕋開花向陽春¶
秀色紅翻坐濃陰緑遶堦覷花還拄杖衝雨不憐鞋¶
借問雨中好何如晴後看錦江紅濕處應記獨憑闌¶
<pb:KR4e0153_WYG_007-9b>¶
室静客稀賞地偏花更清自開還自落宛似野人情¶
　　　題内兄子立扇頭¶
斜日清源北浮雲岱岳東故山歸路好不得與君同¶
　　七言絶句¶
　　　寄李顯之¶
逆旅逢秋感倍深美人何處坐鳴琴南宫只隔西河水¶
一夜相思萬里心¶
　　　集杜句贈胡三良醫¶
<pb:KR4e0153_WYG_007-10a>¶
此身飄泊苦西東未就丹砂愧葛洪多病所須惟藥物¶
知君才是濟川功¶
卿到朝廷説老翁秋来相顧尚飄蓬釣竿欲拂珊瑚樹¶
未掣鯨魚碧海中¶
長開箧笥擬心神巾拂香餘搗藥塵詞翰升堂為君掃¶
已知仙客意相親¶
㫁腸分手各風煙肺病幾時朝日邊同輦隨君侍君側¶
自稱臣是酒中仙¶
<pb:KR4e0153_WYG_007-10b>¶
　　　春日雜興集杜句¶
二月已破三月来百年多病獨登臺支離東北風塵際¶
懐抱何時得好開¶
柴門空閉鎖松筠燕子銜泥兩度新不是尚書期不顧¶
故園猶得見殘春¶
未有涓埃荅聖朝便應華髮老漁樵東流江水西飛燕¶
人事音書漫寂寥¶
自從官馬送還官信有人間行路難獨在陰厓結茅屋¶
<pb:KR4e0153_WYG_007-11a>¶
强移棲息一枝安¶
　　　七月七日同侍御毛東塘渡河遇風¶
偶然同渡不同舟風到揚帆共逆流莫謂狂瀾無砥柱¶
嵩行千古鎮中州¶
　　　迎鑾曲二十首和劉希尹之作¶
南幸三吳北幸幽乾坤開闢兩神州文儒自守髙皇訓¶
武将誰分聖主憂¶
金陵自古帝王都碧石清江儼畫圖五聖百年虚想像¶
<pb:KR4e0153_WYG_007-11b>¶
鸞輿曽到此間無¶
滚滚飛塵千里餘驛途来徃日無虚皇心旦夕懐慈聖¶
數遣中官問起居¶
石頭城如銀虎盤金陵山似玉龍蟠休訝六軍停蹕久¶
本来江左是長安¶
緑栁陰中顯赭黄路人争説見君王只為薦新供寢廟¶
水邊終日打魚忙¶
孝陵重樹紫金山王氣葱葱碧漢間靈殿本無荒草入¶
<pb:KR4e0153_WYG_007-12a>¶
掃除霜露始應還¶
自采民風問老農㣲行不遣近官從那知天子關天象¶
到處雲成五色龍¶
羽盖霓旌曉出遊紺霞紅日映江流雲中帝子三千闕¶
海上仙人十二樓¶
青龍山下虎蹄新𤣥武湖中躍錦鱗錯意吾皇好漁獵¶
不知端訪後車人¶
揚子江頭駐六師太平天子賞功時紅雲影亂黄龍艦¶
<pb:KR4e0153_WYG_007-12b>¶
白日光揺繡虎旗¶
弓如滿月向江開箭揷寒潮捲浪迴水上黿鼉莫深避¶
我皇元為射蛟来¶
江口傳呼大駕臨順流風雨注江心風起半山羣虎嘯¶
雨来深水一龍吟¶
大君仁聖迥非常逺似唐宗近宋皇訪道先過趙普宅¶
哀賢還弔魏徵喪¶
潮落江門煙水秋雲帆八月過揚州兩京馳道三千里¶
<pb:KR4e0153_WYG_007-13a>¶
夾岸垂楊接御溝¶
翩翩龍馬控琱戈白日清秋沛上過聖主守邊思猛士¶
臨風髙詠大風歌¶
九月南征九月迴清源黄菊趁時開何人得似行宫蕋¶
兩度親承萬夀杯¶
瑟瑟金風鳴玉鑾路車何日到長安官河不似江濤險¶
只恐秋深白露寒¶
疊鼓凝笳入禁中似聞韶樂奏南風通明殿敞秋雲碧¶
<pb:KR4e0153_WYG_007-13b>¶
閶闔樓開曉日紅¶
雪殿雲墀列羽旄天王開宴賞勲勞封侯未賜将軍印¶
歸馬先分戰士袍¶
郊祀元居百禮先史文虚擬闕今年小臣曽讀三王紀¶
冬至由来始祭天¶
　　　凱歌五首¶
日射江流生紫氛喧喧鐃吹隔江聞江頭巨石髙千尺¶
好勒元戎破賊勲¶
<pb:KR4e0153_WYG_007-14a>¶
帳前銀甲映朱旄帳外牙旗捲日髙白書紅塵飛一騎¶
尚方新賜玉麟袍¶
虎豹鯨魚一夜擒湖南湖北動歡心論功宜並衡山峻¶
比徳還同漢水深¶
秋水沈沈漾列星盤渦殷殷鬪雷霆扁舟昨夜巴陵過¶
風起猶聞戰血腥¶
鳳儀獸舞盡来王犬豕何知悖且狂髙壘固巢今不見¶
麻洋灘下水湯湯¶
<pb:KR4e0153_WYG_007-14b>¶
　　　秋日過西内團殿¶
御溝東畔古松盤曾得先皇倚笑㸔龍馭不歸鸞吹杳¶
石廊圓殿鎮秋寒¶
　　　雲中曲二首¶
六軍歌舞健長征五色雲隨九仭旌傳語單于休近塞¶
太平天子駐天城¶
萬嵗聲懽四海聞大同新䇿破戎勲漢文可是勤邊主¶
按轡閒過細栁營¶
<pb:KR4e0153_WYG_007-15a>¶
　　　感事八首¶
天山戎馬本天驕入貢能輕道路遥底事内兵翻作亂¶
禍胎疑自武宗朝¶
一自甘州殺憲臣國家綱紀似秋塵各邊聲勢元相倚¶
緩急誰為死力人¶
代郡城中十萬家膏粱珠翠甚繁華兵殘火烈須臾事¶
女哭男啼亦可嗟¶
宣府雲中五日程朱門王子白衣行回頭却向西山哭¶
<pb:KR4e0153_WYG_007-15b>¶
玉眷金昆知死生¶
諸将邀勲各逞能邊軍反側寢還興撫哺休誇桂元帥¶
綏来還有蔡中丞¶
紫荆西望白雲山腹裏雲中指顧間好降絲綸促諸将¶
急操兵馬備三關¶
城中金鼓晝逄逄城上髙懸首級雙二十四家同日死¶
自今休更説招降¶
白日城門四不開就中情狀頗難猜乗時早定安邊計¶
<pb:KR4e0153_WYG_007-16a>¶
只恐春深牧馬来¶
　　　宫詞次陳以道韻¶
佳麗曽矜得寵先後宫歌舞一當干那知寵極能生妬¶
不是青娥誤少年¶
　　　次白巖韻甲申除夕五首¶
前山雲接後山煙可道公歸是偶然霖雨出山知有日¶
入山親紀甲申年¶
北牕閒卧讀南華出處吾生信有涯五色曉雲天子宅¶
<pb:KR4e0153_WYG_007-16b>¶
一籬秋菊野人家¶
黒髮勲名鏡裏看紫宸章疏早辭官閒心自愛商山曲¶
懶聴人歌蜀道難¶
落落朝廷醉眼中苦縁憂國願年豐老臣心事如工部¶
只有升沈迹未同¶
留公無計奈公何外國中朝屬望多此日同為太行賦¶
幾時重和慶雲歌¶
　　　趙文昌中乙榜雨中感懐見遺走筆和荅¶
<pb:KR4e0153_WYG_007-17a>¶
華髮王門晩拜官齊竽聲裏獨成嘆何人為薦長沙傅¶
一見文皇獻治安¶
十日春無一日晴客堂沽酒莫辭傾紙牕風信棃花雨¶
惱亂歸心是此聲¶
撚㫁吟鬚字未安短歌聊爾代長嘆春風座上無邊景¶
漫道儒官是冷官¶
春歸花落鳥無聲一夜閒愁帶雨傾自古浮雲本無定¶
漫将消息問陰晴¶
<pb:KR4e0153_WYG_007-17b>¶
　　　荅灤江王中丞見懐之作¶
院臺深處緑陰屯松下棊枰竹下尊苦憶去年歡賞地¶
碧天如水月當門¶
　　　贈北山周子二首¶
宦接鄉山事已稀謫居猶得近王畿勸君今夜且雄飲¶
明日出城風葉飛¶
華髮青袍不染塵宦程迴復主恩新縣人争説中都宰¶
曽向雲霄忤貴人¶
<pb:KR4e0153_WYG_007-18a>¶
　　　荅台峰侍御見候三首¶
斜日照雨明霜臺紅花白花相映開野老愛花情太劇¶
不須招致也能来¶
葵花半紅山雨来不辭沾濕看花開主人莫掃花前徑¶
恐破青陰與緑苔¶
一尊花底思悠然落日空庭席屢前酒熟共懽遊此地¶
花開誰與坐明年¶
　　　寄姜廷輔¶
<pb:KR4e0153_WYG_007-18b>¶
王昇店前秋草生秦皇臺畔暮蟬鳴海翁欲訪無人識¶
何處孤舟短笛横¶
　　　胡菊泉惠我丈菊走筆謝荅四首¶
菊花元自菊泉分見菊真如即對君安得對君還見菊¶
短籬斜日坐秋薫¶
丈菊亭亭入座新白花輝映白綸巾生来自有凌雲志¶
可是孤髙不近人¶
一枝分取到山家月映疎籬水映花欲把贈梅詩贈菊¶
<pb:KR4e0153_WYG_007-19a>¶
暗香浮動影横斜¶
月閏逢秋菊早芳盛開還喜近重陽休憐閴寂朝臨水¶
且看孤清晩耐霜¶
　　　贈王松溪四首¶
月下山車往復回秋深歧路滿青苔不縁鄉飲邀賓坐¶
肯向城池故故来¶
暮春庭館見花稀黄鳥嚶嚶燕子飛堂北假山苔蘚蝕¶
祇應偏待主人歸¶
<pb:KR4e0153_WYG_007-19b>¶
雨過茅屋秋草生霜凄榆塞候禽鳴閒来倚杖柴門外¶
童子騎牛短笛横¶
十年離思一宵同坐歇寒鐘意不窮碧草未舒湖石畔¶
黄花争艷竹籬中¶
　　　次棠陵韻題黒菊贈石岡¶
圖史春行滿客囊此中偏載晩籬香臨歧欲採寒花贈¶
似隔盈盈水一方¶
　　　次白洲韻贈黄教授二首¶
<pb:KR4e0153_WYG_007-20a>¶
賈生只合住長沙三載江陵却寄家雲静碧天秋日午¶
講堂吟對木樨花¶
春日&KR1274;宫花正開宫前宫後錦成堆如今南郡多桃李¶
盡是黄公種得来¶
　　　寄洪山人二首¶
隠君家住白雲間不愛功名只愛閒聞説花園新更好¶
門前流水屋中山¶
卧牛山前春草肥華陽宫外雨霏霏主人侵曉踏青去¶
<pb:KR4e0153_WYG_007-20b>¶
日暮家童扶醉歸¶
　　　題梅贈華山人¶
夢裏神交幾見親畫中還比夢時真嵗寒心事東風面¶
人與梅花一様春¶
　　　憫雨奉答白巖光禄¶
故鄉風景夢依然魚浦牕西兔嶺顛誰道不歸歸未得¶
芙蕖牕下抱愁眠¶
赤日簾櫳如火然野夫懐秋病欲顛安得海風吹霹靂¶
<pb:KR4e0153_WYG_007-21a>¶
九淵呼起蟄龍眠¶
　　　東潭甯子将赴潛山以棊几留贈¶
荒凉棋社隔秋春世事年来著著新眼底相逢論成敗¶
誰知當局苦心人¶
髹几文楸光照雲僧堂長與對斜曛翻愁置我南牕下¶
一度臨棋一憶君¶
　　　泊河口却寄林醫士二首¶
杏子成林竹䕶牆傍河雲物晝蒼蒼園中似是林家屋¶
<pb:KR4e0153_WYG_007-21b>¶
過客時聞藥草香¶
凶年老穉多竒病吉水仙人有妙方不用相逢問名字¶
滿城人説是醫王¶
　　　孫塘秀才以芍藥二枝見贈走筆奉謝¶
芍藥開時三月過京華五月見猶多雲栽露種元相異¶
雨驟風狂奈爾何¶
長安日日走塵沙春盡多時不見花蒲州公子能相送¶
醉倒東山處士家¶
<pb:KR4e0153_WYG_007-22a>¶
　　　贈楊撫軍¶
白馬香風度落花絳桃穠李避妍華長安陌上歸来晩¶
笑指龍樓是外家¶
　　　五月六日柬孔倅¶
艾家河邊蒲葉長扁舟昨日過端陽荆南客路千餘里¶
回首銅臺亦故鄉¶
　　　金陵逢方日昇¶
燕市分攜十七春白門相見白頭新鳳凰樓畔含香侣¶
<pb:KR4e0153_WYG_007-22b>¶
江海飄零有幾人¶
　　　東園徐君送藕栽戲呈短句兼求碧桃¶
玉藕根移玉井髙感君分贈謝君勞書生見慣秋江色¶
且向名園問碧桃¶
　　　題扇寄夀春希尹¶
淮南花雨送春還叢桂陰陰郡閣閒自是劉安有仙骨¶
謫居猶近八公山¶
　　　題扇寄錢畫士¶
<pb:KR4e0153_WYG_007-23a>¶
睡起看圖氣未降丹青誰有筆如杠欲煩畫我茅亭下¶
静數飛帆涉大江¶
　　　睡起口號戲呈黎仰止¶
兩家兒女對船牕學語真同乳燕雙日午夢回成一莞¶
不知身世在清江¶
　　　題菊贈俞國聲歸無錫次韻¶
逺攜尊酒惠山来夢草情牽對月盃雲際忍聴雙雁别¶
水邊愁見一帆開¶
<pb:KR4e0153_WYG_007-23b>¶
　　　寄吕思泉次韻¶
京國論交記徃年城南風景夢依然春江未卜看花地¶
秋水空歌伐木篇¶
　　　次韻梧山中丞寄别東塘侍史八首¶
宋臺梁館暮霜餘野色蒼茫擁使車馬首不隨南去鴈¶
袖中元有北征書¶
岸葦蕭蕭河水寒驕嘶驄馬鞴銀鞍燕山代谷飛騰過¶
送别無歌行路難¶
<pb:KR4e0153_WYG_007-24a>¶
行部能教陰雨晴渡河還遣濁流清願磨中岳山頭石¶
記取西江御史名¶
漫懐家慶感晨昏國士須憑國士論聞道阿翁将阿母¶
花間長日醉清樽¶
諌草書殘驛舎燈翠華衝雪恐難勝回軺莫向春明路¶
見説君王在白登¶
羽盖飄颻白日臨迴光應燭小臣心願同汲黯留中闥¶
更擬相如賦上林¶
<pb:KR4e0153_WYG_007-24b>¶
每逢朝客轉驚神北望長安幾側身紫禁烟花夾城栁¶
别来今已十畨春¶
閃閃龍旗樹五更煌煌芝火照層城當年奉引趨蹡地¶
曽聴鈞天廣樂聲¶
　　　柬馬公順同年¶
三載風塵一見難每将書札報平安梁園幸是同官地¶
春月春花却自看¶
　　　顔聲寅長惠川扇¶
<pb:KR4e0153_WYG_007-25a>¶
蜀璽離離金錯光逺隨驄馬過秦梁奉持敢作尋常看¶
一道清風五月霜¶
　　　寄何仲黙¶
梁王臺前春草生梁王臺上鳥嚶嚶美人遥在黄金屋¶
客子登臨空復情¶
　　　贈長垣宗室二首¶
鳥語深宫白日斜彩毫濃墨散春霞王孫不學雕蟲技¶
只寫忠花與孝花¶
<pb:KR4e0153_WYG_007-25b>¶
瑶室青編萬巻餘宫中誰道日閒居家臣昨夜長安去¶
猶問君王乞秘書¶
　　　重贈吳國賓¶
漢江明月照歸人萬里秋風一葉身休把客衣輕浣濯¶
此中猶有帝京塵¶
　　　寄閭衛之同府二首¶
客来君寄一雙魚客去還君一紙書欲買扁舟向東下¶
洞庭春浪近何如¶
<pb:KR4e0153_WYG_007-26a>¶
江上逢君感昔年往来相見陸陵前那知宦跡如萍梗¶
猶得相依一水邊¶
　　　寄京師友人¶
同朝同寺十年情迢逓燕山隔楚城一别天涯今萬里¶
欲從何處望春明¶
　　　贈阮翁三首¶
躍馬横戈老尚堪時時遊獵過龍潭遥知此日非熊兆¶
不在周南在漢南¶
<pb:KR4e0153_WYG_007-26b>¶
鶴髮虬鬚八十齡白頭長對峴山青朝来虎帳看雲坐¶
閒課諸孫讀武經¶
眉際生毫似髮長採苓時到白雲鄉閒来莫向桃源去¶
恐有漁人識阮郎¶
　　　夜宿太常官舎懐元佐二首¶
咫尺東曹信渺然别離何似路三千松牕月色槐陰雨¶
一夜愁心似隔年¶
文園消息近如何酒盞生疎藥裹多却向故山憶舊隠¶
<pb:KR4e0153_WYG_007-27a>¶
膏肓從古在煙蘿¶
　　　荅秦孟陽長史次韻¶
長鑱秋圃自鉏荒望入髙山路渺茫不信愛蓮亭子上¶
有人白日到羲皇¶
塵滿紗帷舊業荒江都雲水暮蒼茫清時不用天人䇿¶
方朔詼諧侍武皇¶
　　　枕上簡獻吉二首¶
自入秋来日日晴看花看月每同行一夜六街風雨惡¶
<pb:KR4e0153_WYG_007-27b>¶
莫言天不解離情¶
早凉衝曉入紗帷聴雨聴風睡起遲街西咫尺不相見¶
却似河梁别後時¶
　　　諸友二首¶
濟水源南舜井旁月明曽共坐宵長六春暌隔離江路¶
五月相逢是帝鄉¶
雙鴈北来河水平兩岸秋陰蘆荻生黒頭七度曽過此¶
不似今回感别情¶
<pb:KR4e0153_WYG_007-28a>¶
　　　淮浦歌三章為太僕楊敬之作¶
淮浦泱泱淮水流月明長照浦中樓白鶴青猿好相訪¶
主人今只在滁州¶
清淮蒲荻晩蕭蕭浦口山明欲上潮七里正貪漁艇樂¶
九重無耐鶴書招¶
水蓼花紅淮浦煙晩来鷗鷺下翩翩依沙宿槳當門繫¶
莫是揚家問字船¶
　　　俞國昌大㕘小松二株¶
<pb:KR4e0153_WYG_007-28b>¶
鬱鬱青松尺許長似看顔色有風霜何時却覩干霄勢¶
六月濃陰覆草堂¶
　　　寓延津夜起天霽北望東彭太保¶
月明風静雨初收一鶚横空萬里秋四海蒼生正翹首¶
秀峰巖下莫遲留¶
　　　得同年寅之管城見寄之作酬答二首¶
翩翩驄馬度秋涯思入風雲句意佳多病獨憐梁苑客¶
閉門髙卧草侵堦¶
<pb:KR4e0153_WYG_007-29a>¶
詩来恰值酒醒餘起步秋庭病忽除喚婦不須愁夜黒¶
老夫今日得明珠¶
　　　東王灤江¶
病裏懐人掩客牕尚聞仙舸在龍江觀音閣下梅花水¶
對雨何時倒玉缸¶
　　　次韻寄王光生四首¶
屋裏琴書屋外田繞庭松樹古藤纒何時却遂東山約¶
閒伴先生樂暮年¶
<pb:KR4e0153_WYG_007-29b>¶
緑陰回首代紅英客舎流光只可驚病起偶寛書簿債¶
獨將尊酒向誰傾¶
博得荆南五袴歌一錢囊底奈貧何匣中猶有龍泉在¶
閒就巴江石上磨¶
一麾江郡領塵官何似山中菽水歡梁楚板輿平似砥¶
憑君休説路行難¶
　　　口號呈問龎二少府¶
黄鶴樓前夜泊舟葦花楓葉似江州樂天本是多情客¶
<pb:KR4e0153_WYG_007-30a>¶
卧聴歌聲起别愁¶
　　　内弟文甫至清河一見而别題扇贈之¶
逆旅相逢意惘然四年䰟夢一燈前即教乍見還分手¶
猶勝山陰雪夜船¶
　　　謝東園送菊¶
薄暮霜籬景色加名園分得嵗寒花誰知建業騷人館¶
不是潯陽處士家¶
　　　寄閒齋少宰四首次白巖韻¶
<pb:KR4e0153_WYG_007-30b>¶
䢴江西路泝流風城郭山林道路通兄弟自為真率㑹¶
秪應隨儉復隨豐¶
腰褭燕臺白玉珂水亭山寺賞吟多相看已恨俱華髮¶
更奈蒼江逺别何¶
登臨隨處見題名想像當年載酒行山翠不遮牛首寺¶
江流長抱石頭城¶
竹門瀟洒對江開中有髙亭扁快哉為問亭中二仙客¶
幾時騎鶴上蓬莱¶
<pb:KR4e0153_WYG_007-31a>¶
　　　瑞卿留别以答¶
揚舲無奈客心何暑雨平添潞水波草閣驛亭談笑别¶
碧山回首暮雲多¶
　　　題白頭翁鳥圖送友人歸蜀省覲¶
短棹長江下蜀州家中風景畫中收蒲牙出水荷錢小¶
一笑相看兩白頭¶
　　　唐仁夫出使廣西四首¶
碧衣黄簡照青春寵宴傳呼出尚珍辭罷閣門東上馬¶
<pb:KR4e0153_WYG_007-31b>¶
道傍羅列拜王臣¶
樓船風景入春多鐃吹聲中故里過兩岸緑楊陰不㫁¶
隔江知是栁州河¶
手捧鸞書下九天恩光初到墓門前山川不改孤兒恨¶
風木蕭蕭似往年¶
十年知已一綈袍萬里南雲望爾勞待得明年好春日¶
牡丹花裏候旌旄¶
　　　送錢水部致仕次杭秋官韻¶
<pb:KR4e0153_WYG_007-32a>¶
虎頭將軍圖畫竒成都待詔功名遲春風草草拂衣去¶
投老相尋知幾時¶
㝠鴻杳杳碧天秋虞人網羅空復求朔地苦寒江渚燠¶
常時虚擬稻粱謀¶
青門掛冠春欲暮白首放歌江上歸野老相逢話朝市¶
龍飛天子正垂衣¶
老子田園歸興豪已将功業付兒曹庭中手種梧桐樹¶
他日朝陽看鳳毛¶
<pb:KR4e0153_WYG_007-32b>¶
蓮葉田田溪日曛竹竿裊裊白鷗羣水南即是長洲苑¶
杳靄歌聲穿暮雲¶
東觀雞號風雨㝠十年通籍綰銀青栖栖不向故山去¶
兀兀窮愁何以醒¶
秦州石經半埋土蘚剥苔封誰為開憑君覔取吳中本¶
江上雲帆日往来¶
　　　送顧侍御出守馬湖五首¶
露冕南征火井西東過漉水北泥溪借問鄉愁何處切¶
<pb:KR4e0153_WYG_007-33a>¶
千山明月子規啼¶
五馬驕嘶錦水隈雙旌遥指劍門開巴童吹笛羌兒舞¶
重見文翁鎮蜀来¶
五月瀘州蕉葉黄武侯祠下水如湯行人莫惡南中熱¶
自有㕘天古柏長¶
古箐人稀秋草深碧松蒼檜接陰森髙樓永日彈棊暇¶
海北天南萬里心¶
漢家驛路止牂牁相望龍湖路幾何聞説夜郎天更逺¶
<pb:KR4e0153_WYG_007-33b>¶
潯陽李白亦經過¶
　　　送潘伯振守漢中三首¶
石棧凌雲鳥路賒漢中城府枕三巴風林落葉猿聲滿¶
那得行人不憶家¶
白馬河邊春日晴黄牛山下百花明家家耒耜居民出¶
太守来時親課耕¶
金城戸曹張鳳翔埋玉空山宿草長天上故人驅五馬¶
經過流涕問孤孀¶
<pb:KR4e0153_WYG_007-34a>¶
　　　送蘇通判四首¶
天涯相見地曹郎郡閣清尊夜語長休向燈前易成别¶
江頭春水正茫茫¶
曽並長安逐馬蹄謫居同過楚雲西他年縱有看花句¶
休向𤣥都觀裏題¶
去嵗秋風别省闈木樨花落雨霏霏那知此日江陵郡¶
春草連天送客歸¶
春風江閣喜同遊苦恨逢君不少留東去巴陵三日路¶
<pb:KR4e0153_WYG_007-34b>¶
幾時同上岳陽樓¶
　　　送張元亮二首¶
知君元在識君先水國相逢亦偶然何日一尊還逺别¶
暮雲春樹暗江天¶
冉冉游雲覆短簷霏霏寒靄度重簾羇懐正苦逢春别¶
行李何妨入夜淹¶
　　　送林贊賢醫士歸臨清四首¶
送君濼源溪水濱岸桃堤栁俱鮮新黄鸝聲中白日晩¶
<pb:KR4e0153_WYG_007-35a>¶
又是鄉園一度春¶
林花欲開春草生村煙漠漠午雞鳴君行落魄似阮籍¶
休嘆路歧縱復横¶
臘月驅車東郡来元宵今始雪中回臨清城外成林杏¶
盡是州人為爾栽¶
雞聲喔喔宵近庭出户忽聞春雨腥西江髙士别我去¶
日出烟消山更青¶
　　　送賈廷臣司訓二首¶
<pb:KR4e0153_WYG_007-35b>¶
行李蕭條石逕荒賈生東去路茫茫盧龍不是長沙地¶
莫把吾皇比漢皇¶
卑耳溪邊秋草深裂坡山北樹陰陰西風匹馬弔孤竹¶
一曲商歌千古心¶
　　　送毛東塘侍御北還後懐寄八首¶
汴上相逢一載餘五雲回首送軺車河梁别意真堪畫¶
行李蕭蕭幾巻書¶
霜雲千里朔風寒豸錦貂裘獨據鞍大厦如今要梁棟¶
<pb:KR4e0153_WYG_007-36a>¶
憑君歸報得材難¶
夜来風雨曉来晴萬里無塵海岳清白日共看驄馬色¶
青天不負使君名¶
漫談時事共傷神白首丹心許國身歸覲正逢長至節¶
六陰行且見陽春¶
榮親報國皆吾事孝子忠臣只此心聞説致身同養志¶
莫分朝市與山林¶
客牕風雨對寒燈午夜懐人思不勝梁苑宋臺秋色裏¶
<pb:KR4e0153_WYG_007-36b>¶
也應回首憶同登¶
别来公署易黄昏心曲憑誰與細論宦海風波無定處¶
相逢何日對芳樽¶
夢回欹枕夜三更烟樹㣲茫隔衛城獨向屋梁驚落月¶
不堪還聴雁来聲¶
　　　衛輝阻雨奉别幸菴彭太保¶
宦情時事劇秋雲話到傷心不忍聞别夢迢迢似明月¶
漢關楚塞逺隨君¶
<pb:KR4e0153_WYG_007-37a>¶
　　　别湯萬戸¶
半生湖海識君遲可奈相逢是别期扁舟獨泛秋溪水¶
採得芙蓉欲贈誰¶
　　　送吕二守西征二首¶
六月戎船上逆流書生彈鋏取封侯夜来羽檄江邊過¶
聞説西戎破劔州¶
巫峽瞿塘十丈波大寧鹽井火雲多賊巢散滿空山裏¶
舊日居民有幾何¶
<pb:KR4e0153_WYG_007-37b>¶
　　　客懐六首¶
萬山深䕶一書樓此際栖遲景最幽浮海未酬當日志¶
北歸還買洞庭舟¶
薫風江上棣花開醉倚蘭橈首重迴孤影却隨南雁去¶
尺書還附北鴻来¶
水耨方閒即火耕土風遥識楚江程汀花冉冉鳬鷖色¶
岸栁陰陰布穀聲¶
鬢絲端為别兄皤魂夢真如道路何滇海萬峯秋雁少¶
<pb:KR4e0153_WYG_007-38a>¶
楚江千里月明多¶
逺從江左入湖南姜被初分思豈堪閒算長公年紀數¶
白頭今已六旬三¶
望逺時從郭外遊好登江閣與山樓煙開碧樹通吳苑¶
日落黄雲接楚丘¶
　　　送雷州趙太守四首¶
蘇公樓前海日晴伏波祠畔瘴煙清茘枝垂實桄榔暗¶
太守来時雙鶴迎¶
<pb:KR4e0153_WYG_007-38b>¶
詩人出守是尋常萬古心期一瓣香若道雷州非樂土¶
請君時到十賢堂¶
海邦雲霧晝霏霏榕樹林中孔雀飛驛騎忽傳天使到¶
九重親賜玊環歸¶
我在江陵望帝鄉登樓時恨楚天長憐君更隔三千里¶
嶺樹湖煙更渺茫¶
　　　題竹梅¶
黄梅緑竹兩寥寥一段清光惜浪抛看遍乾坤空老眼¶
<pb:KR4e0153_WYG_007-39a>¶
幾人解取嵗寒交¶
　　　秋海棠五首¶
海棠盈盈開素秋雨晴斜日上簾鈎幽芳不與春風約¶
碧榭朱闌俱暮愁¶
海棠開日近重陽秋蝶翩翩過短墻題品要知觀物眼¶
只須風骨不須香¶
海棠花開秋雨霏休將遲暮怨芳菲東園桃李盈千樹¶
昨日穠華今日稀¶
<pb:KR4e0153_WYG_007-39b>¶
庭下秋棠開紫綿映風含雨浄娟娟羽人自解丹丘術¶
種得花来亦是仙¶
梧桐葉凋金井闌芭蕉風雨怨秋殘海棠十月猶含蕋¶
故伴青松當嵗寒¶
　　　向曹伯通乞白菊¶
節過重陽菊已殘倚霜欹露不勝寒山堂正少黄金蕋¶
試看君家白玉團¶
　　　王使君誨處覔猫(時王有母之喪/)¶
<pb:KR4e0153_WYG_007-40a>¶
雪白狸奴尾勝金曽娛白髮戲花陰急須分乞鄰姬養¶
莫遣空摧孝子心¶
　　　倫上人遺杏戲荅¶
帶葉生英顆顆新竹藍初發齒生津清酸本是儒家味¶
不道山僧亦戲人¶
　　　晩雪¶
梅花枝上報初春濼水源頭憶故人天宇自清心自白¶
不知何處有紅塵¶
<pb:KR4e0153_WYG_007-40b>¶
　　　和蒋儒士韻題便面¶
江樹青山歇晩秋草堂幽僻對寒流故人逺赴關西去¶
明月蘆花繫釣舟¶
　　　題張秀才釣魚便面¶
鱸魚釣得上綸鈎歸去應須與婦謀攜取一尊同客醉¶
江風山月更何憂¶
　　　次正齋韻題石岡圖¶
白石岡頭榆栁新蒼蒼茅屋掩深春山翁不註揚雲易¶
<pb:KR4e0153_WYG_007-41a>¶
怪底門無問字人¶
　　　三友圖為蔡石岡題¶
嵗寒池館暮相依雪共心期月共輝南北宦遊三十載¶
碧山回首故人稀¶
　　　題扇¶
緑惨紅蔫春色闌枝間黄鳥任綿蠻知機自合髙飛去¶
莫遣矰羅絆羽翰¶
　　　以兔圖贈王生兼附短句¶
<pb:KR4e0153_WYG_007-41b>¶
我来贈君玉兔圖我去留君雙湛盧月殿秋風桂花發¶
一枝能斫寄来無¶
　　　題陸子引畫¶
水榭山林向夕幽笛聲遥在木蘭舟江空處處多明月¶
不用相尋秉燭遊¶
　　　題萱圖¶
繞膝曽𤣥認不真北堂風景日長春堂前滿種宜男草¶
一度花開一度新¶
<pb:KR4e0153_WYG_007-42a>¶
　　　題美人(時外舅胡觀察謝政家居寄此通慰/)¶
月宫秋冷桂團團嵗嵗花開只自攀共在人間説天上¶
不知天上憶人間¶
　　　題廷相兄扇頭¶
萬里乾坤見此亭四圍山色繞闌青何當著我亭中坐¶
閒校神農本草經¶
　　　毛驃騎扇頭¶
𤣥菟城外草連天鴨緑江頭春可憐將軍飲馬臨江水¶
<pb:KR4e0153_WYG_007-42b>¶
東指扶桑在日邊¶
　　　題行南巻¶
小結幽亭倚大江萬竿深處聴飛瀧横琴試鼓湘妃怨¶
彷彿鳴珂過北牕¶
　　　題家園風景圖二首¶
苕水羌山清更深蕭蕭蘆渚間桑林青楓樹裏三間屋¶
十載常懸萬里心¶
萬竹深深一徑斜草堂門巷接江沙主人遊宦不歸去¶
<pb:KR4e0153_WYG_007-43a>¶
時有白鷗来釣槎¶
　　　題墨萱¶
華髮當年倚笑看北堂春色映朱闌披圖彷彿慈顔在¶
零落霜風夜雨寒¶
　　　題天鵝海青圖¶
雲暗霜天雪滿衣鴐鵝聲亂海青飛李陵臺下燕山北¶
正是單于夜打圍¶
　　　題金憲長舜舉蓉溪書屋圖四首¶
<pb:KR4e0153_WYG_007-43b>¶
蓉溪主人溪上来来時亷訪去都臺共道溪花似溪主¶
暫時揺落又還開¶
溪水溪花相映鮮溪風時拂案頭絃輕鷗白鷺知人意¶
雙去雙来精舎邊¶
錦江東㑹蜀江流卜築還依江上洲十里錦雲千頃碧¶
此中風物最宜秋¶
秋溪明月夜經過兩岸芙蓉照緑波溪上主人元好静¶
巴童休唱下渝歌¶
<pb:KR4e0153_WYG_007-44a>¶
　　　題扇次仲仁韻¶
月落江空萬里秋一聲長篴古槎頭漁郎此意何人解¶
水底蛟龍水上鷗¶
　　　題吕叔通扇次白巖韻¶
江草芊綿江雨霏王孫孤艇泛潮歸寂寂江亭揺落處¶
碧雲回首雁行稀¶
　　　題吳隠士守墨詩冊¶
十畝山田一舎幽草牕閒卧白雲秋行人若問墨溪主¶
<pb:KR4e0153_WYG_007-44b>¶
不是當年栁栁州¶
　　　題林東石迺兄松關圖¶
明時不作大夫官偃盖空山老嵗寒試問𤣥都舊桃樹¶
幾回花實幾凋殘¶
　　　題戴錦衣扇¶
溟濛湖水抱村斜湖上扁舟載晩霞怪得看圖意𣺌𣺌¶
圖中風景似儂家¶
　　　題靖逺侯畫菊扇頭¶
<pb:KR4e0153_WYG_007-45a>¶
百戰功髙舊破戎侯門却似布衣窮傲霜枝葉凌雲幹¶
畫裏分明國士風¶
　　　題介溪嚴侍讀畫菊¶
風蕋紛披霜葉清畫圖秋色笑淵明持盃只愛東籬賞¶
未識金門大隠情¶
　　　題林下一人巻三首¶
禦冦曽攄報主心野雲孤鶴伴閒吟時人若欲知名姓¶
須向凌煙閣上尋¶
<pb:KR4e0153_WYG_007-45b>¶
西府頻看䇿舊勲北山常恐負移文如何九五飛龍日¶
閒得無心出岫雲¶
卧龍山下結茅新乞得匡時未老身此日此菴真獨幸¶
天涯多少未歸人¶
　　　題史元之總戎都門别意巻¶
十五年前别帝州早㸔風節動儒流渠陽此日新開府¶
不數先朝定逺侯¶
　　　敖工部子發水亭次韻二首¶
<pb:KR4e0153_WYG_007-46a>¶
裊霧流雲水閣寒浴鳬飛鷺滿江干風潮莫向愁中聴¶
雪竹還留醉裏看¶
曲徑回廊接圃深竹牕松户晩陰陰幽花不阻三春夢¶
明月長懸萬里心¶
　　　登仲宣樓¶
蜀吳舟楫檻前經萬里鄉心杳不扄莫問興亡異時事¶
滿川斜日下空庭¶
　　　觀城歌七首¶
<pb:KR4e0153_WYG_007-46b>¶
朱旗繡斧兩昭回南郡城池亦壯哉明月樓中堪坐嘯¶
關山何處有塵埃¶
睥睨連雲十二樓西南形勝數荆州已教峴首為屏繞¶
更遣巴江作帶流¶
江日曈曈散曉鴉湖田漠漠隠桑麻中丞本是陽春脚¶
散得東風與萬家¶
城廓周迴十里通遥從城上見城中不知多少王孫第¶
萬戸樓臺一半紅¶
<pb:KR4e0153_WYG_007-47a>¶
古堰迢迢枕郭門城南城北萬家村行人共指豐年兆¶
雪裏青青見麥痕¶
大北門西擲甲山山頭古廟草斑斑中丞駐馬看遺像¶
認得將軍舊姓關¶
百雉城頭小隊行下聞閭里動歡聲防邊不在多戎馬¶
只有人心是甲兵¶
　　　題賈園四首¶
濼水橋西一畝宫小牕春度碧荷風老夫野性無拘束¶
<pb:KR4e0153_WYG_007-47b>¶
便欲移家向此中¶
門巷沈沈草徑紆緑槐深䕶野人居鳥聲不㫁日亭午¶
時有小童来捕魚¶
樹繞園亭水漫池西溪風物最宜詩即教痛飲成深醉¶
莫遣空懸别後思¶
靡靡菰蒲傍水涯粼粼白石映青鞋今年欲此消長夏¶
合扁君堂作我齋¶
　　　舟行近滄洲¶
<pb:KR4e0153_WYG_007-48a>¶
白雲𣺌𣺌水悠悠兩岸蘆花覆釣舟年少自知官紱在¶
尋常不敢問滄洲¶
　　　湖上雜興四首¶
雲水地臨三憲節江湖天放一漁舟虚煩倚樹看黄帽¶
耐可乗槎漾碧流¶
漾漾蓮舟繫古槎沈沈波影照烏紗多情最喜臺中客¶
乗興能看水際花¶
水岸風迴晩更凉菰蒲零亂拂衣裳扁舟莫到花深處¶
<pb:KR4e0153_WYG_007-48b>¶
恐礙波心片月光¶
萬竹陰陰暑氣㣲主人迎客敞山扉翻愁使節傳呼近¶
驚起舟前白鷺飛¶
　　　昌平廢縣¶
層阿迴眺獨行行日落春山烟霧生山下荒城隠叢薄¶
路人云是古昌平¶
　　　山行即事二首¶
山逕春深滿緑苔景陵東去轉縈迴忽逢樵父驚相問¶
<pb:KR4e0153_WYG_007-49a>¶
言自黄花鎮裏来¶
陵署青青生午煙山渠㶁㶁響春泉白頭宫監松林下¶
閒説英皇北狩年¶
　　　草場¶
牧馬場邊苜蓿香回龍宫外樹蒼蒼當年駿骨今何處¶
曽被金鞍侍武皇¶
　　　栁塘雜興四首¶
汲水澆花栁貫魚草堂巢燕暮春餘要知開逕誅茅意¶
<pb:KR4e0153_WYG_007-49b>¶
不為濃陰好讀書¶
御溝東畔栁成林御水盈盈十里陰白馬青衫橋上客¶
春来多少故園心¶
琴臺書榭緑陰深杖履時時隔水尋閒過永明湖上看¶
幾家桃李自成隂¶
塘煙漠漠水迢迢揺蕩春風幾萬條不傍御園歌舞地¶
只愁宮女妬纎腰¶
　　　泰山回馬嶺¶
<pb:KR4e0153_WYG_007-50a>¶
回馬嶺前春日西澗花巖樹欝萋萋上方鐘落不知處¶
惟見白雲巖畔棲¶
　　　貞女祠¶
長城在秦那在齊齊山古寺春草萋千載哭夫能變俗¶
至今猶説杞梁妻¶
　　　鹿門山¶
龎公舊隠鹿門山近在襄城漢水間石洞草荒無路入¶
夕陽時見鳥飛還¶
<pb:KR4e0153_WYG_007-50b>¶
　　　習池¶
習家池上草萋萋流水成渠稻作畦山簡不来遊客散¶
居人猶唱白銅鞮¶
　　　峴山¶
大樹蕭蕭白日寒羊公祠下獨凭欄尋常一種青山石¶
長使行人灑淚看¶
　　　望岳亭為王生作時其父戍雲中¶
東岳名髙四海間此山之外更無山何時倚杖青雲上¶
<pb:KR4e0153_WYG_007-51a>¶
與爾朝登復暮攀¶
望岳亭臨河水隈碧牕遥對孔林開誰知仰止平生意¶
不為巖巖氣象来¶
岱宗西與太行臨嵐翠霏㣲曉不分底是靈州狄刺史¶
不看巖障只看雲¶
　　　汴上題吳國賔園林¶
沙海原南古戰場曲池荒畎蔭堤長相逢折得芙蕖贈¶
莫向西風笑冷香¶
<pb:KR4e0153_WYG_007-51b>¶
　　　大堤¶
大堤女兒花見羞大堤楊栁映青樓金壺滿注樊城酒¶
醉殺狂夫不解愁¶
　　　梨雲軒獨坐有懐¶
睡起僧房日未斜興来隨處即為家美人不見幽期𣺌¶
閒對蒼黄數落花¶
　　　楝塘歌¶
楝塘老人塘上遊颯颯西風吹素秋記得看花三四月¶
<pb:KR4e0153_WYG_007-52a>¶
滿塘紅紫映波流¶
　　　姚園次亭溪韻¶
竹塢柴關破曉開石池花逕轉縈迴春深漫有尋芳興¶
老近慚非作賦才¶
　　　散步¶
零零宵露濕春堤楊栁風清曉月低童子莫愁江路滑¶
老夫扶老有青藜¶
　　　觀風望雲¶
<pb:KR4e0153_WYG_007-52b>¶
雲浮劔閣夜英英白馬江邊踏月行傳語啼猿莫相近¶
恐教遊子不勝情¶
　　　飲菊泉二首¶
雨色巖花入牖斜城中風景似山家横琴不奏朱絃調¶
對菊惟看白玉花¶
十月霜庭菊正肥亭亭寒影照山扉野夫本是淵明侣¶
可怪淹留夜不歸¶
　　　或曰雖有寓意然非善言故改作¶
<pb:KR4e0153_WYG_007-53a>¶
紅芳瘦盡緑陰肥幽鳥枝頭自在棲一日天風吹羽翮¶
上林便作好聲啼¶
　　　浙人自遼囊父櫬返𦵏感其事為賦¶
客衣零落鬢毛斑迢逓沙場負骨還三尺古碑千載恨¶
曹娥江上水潺潺¶
　　　避喧二首¶
興在桃源山水間幅巾藜杖每忘還沙田雨濕青牛卧¶
石洞花深白鹿閒¶
<pb:KR4e0153_WYG_007-53b>¶
北牕無人春睡安時聞春樹鳥關關老翁元是避喧者¶
又欲移家向别山¶
　　　五月五日以扇奉寄二親侑以小詩二首¶
迢迢親舎白雲下長日登樓思有餘代谷燕山空説近¶
經時不見一封書¶
薰風簾幙燕翻翻庭際榴花火欲然睡起忽生千里思¶
慈顔一别又三年¶
　　　示弟賦¶
<pb:KR4e0153_WYG_007-54a>¶
鴈門秋髙多烈風烟沙極目見雲中憐君弓馬年来慣¶
不數翩翩塞上雄¶
　　　揷秧歌¶
紅石岡頭夜雨晴湖田水滿接堤平行人欲問年豐儉¶
試向田中聴鼓聲¶
　　　促梅次韻¶
庭下梅花開未開帝孫邀月久停杯終知不入繁華夢¶
莫遣笙歌取次催¶
<pb:KR4e0153_WYG_007-54b>¶
　　　曉起口號¶
春眠不奈鳥聲催起立荒園傍古槐怪底幽尋苦無力¶
夢中曽上故山来¶
　　　聞董汝卿喪内二首¶
草堂雙燕壘新巢坐感琴絲理㫁膠麥飯一壺香一瓣¶
此情何處哭芳郊¶
好學平生説仲舒絳帷常坐五更餘春来睡足三竿日¶
應是無人唤讀書¶
<pb:KR4e0153_WYG_007-55a>¶
　　　寫懐¶
白髮蕭蕭五十春宦途猶作未歸人何時杖履柴門路¶
風景依然逺俗塵¶
　　　吳竹齋惠藥品¶
六月漳河艤客舟小牕閒卧白雲秋憐君饋藥如康子¶
不療山翁四海憂¶
　　　田家¶
栁覆崇垣水䕶門不依鄰舎自為村何縁却近山陵道¶
<pb:KR4e0153_WYG_007-55b>¶
日夕時聞車馬喧¶
　　　薛汝茂乞蓮栽¶
薛家池中千葉蓮出波今已疊青錢分栽不為看花色¶
要向山牕聴雨眠¶
　　　竹店舖候髙生不至¶
行盡荒山更涉溪故人聞説在城西空庭日午車馬寂¶
惟有鵓鴣深樹啼¶
　　　游仙詞四章夀楊母次劉五清韻¶
<pb:KR4e0153_WYG_007-56a>¶
翡翠衣裳雲母軿往来常在碧霄行老君臺上凌風過¶
王母池邊看月生¶
一寸靈光萬古心笑看烏兔兩升沉已遣夀顔同紫玉¶
更欺仙骨比黄金¶
冉冉霓旌覆羽仙雙雙𤣥鶴舞芳筵眼看庭樹真瓊樹¶
不數藍田是玉田¶
江流山色繞金堂管領年華入夀觴仙家自與人間别¶
千嵗都来一刻長¶
<pb:KR4e0153_WYG_007-56b>¶
　　　夀歌三章為松鶴翁作¶
松裊山堂紅日開天風吹鶴下瑶臺傳書為問西王母¶
别後蟠桃熟幾迴¶
西園十月菊花黄花底流泉水亦香汲水採花宵釀酒¶
曉筵傾入萬年觴¶
八旬遐齒三齡錫四海昇平見七朝潁上漫隨巢父隠¶
渭南還有太公招¶
　　五言排律¶
<pb:KR4e0153_WYG_007-57a>¶
　　　留别董三屏次韻¶
晩照長雲合春帆細雨開别離予正苦魂夢子頻来石¶
路齊南境風花白下臺十年今去國千里獨憐才㑹有¶
荷裳寄應煩想像裁¶
　　　遊仙巖¶
黄帝昔好道相傳駐此山至今鍊藥處猶見五雲還丹¶
井霞空聚清池水自潺鳯笙歸寂寞龍駕絶追攀曠刼¶
留仙跡何年啓佛關看花周法界鐘鼓隔人寰瀑響千¶
<pb:KR4e0153_WYG_007-57b>¶
巖應潭虛萬象閒排空雲木古夾道翠泉環澗鹿衝人¶
返山花照酒殷寺荒翻雅淡僧老更蕭閒問法空羣妄¶
探竒始一斑未能兼吏隠回首愧塵顔¶
　　　白巖太宰寄示新作兼有并刀之貺奉謝一首¶
忽報王孫使新從相府旋下堦㤀病足開牘醒愁眠碧¶
落仙人字黄初大雅篇空巖泣神鬼白日走雲烟䇿杖¶
東峰外看碑北岳前依㣲穿雪竇想像俯春泉客路千¶
餘里離心兩隔年倦遊甘散拙髙舉謝聨翩水國身猶¶
<pb:KR4e0153_WYG_007-58a>¶
寄山堂夢屢牽愧非清廟質虚枉佩刀傳¶
　　　贈張御醫九齡¶
故居移杏圃新寵沐楓宸天馬飛黄日雲龍際㑹辰華¶
陀初入魏扁鵲舊鳴秦術妙乾坤秘功存社稷臣東衢¶
迎寳鏹西第擁朱輪家是華胥國人呼有脚春翻嗟縫¶
掖士章句老風塵¶
　　　遊仙詞贈李羽士擬初唐四子體¶
碧落新移牒𤣥津晩繫槎天臨北斗地人住上清家樹¶
<pb:KR4e0153_WYG_007-58b>¶
古金壇静花深玉洞斜靈砂飛綘雪仙醴注青霞緱嶺¶
音書宻函關道路遐月明蒼鶴羽風度紫鸞車幾見桃¶
成實重聞海變沙瑶牕禮星後閒坐讀南華¶
　　　賦得白鷺洲送柴墟儲中丞¶
路轉長干渡洲傳白鷺名滄波去不息緑芷復叢生隠¶
隠江田抱團團堰日明鏃沙沈壁壘牆堞隠臺城湍古¶
晴霓下蒲深晝虎行漁人牽網迹商女踏歌聲佳麗千¶
年恨豪華六代情經過夕臨眺誰並客舟横¶
<pb:KR4e0153_WYG_007-59a>¶
　　　送金中丞赴延綏¶
上郡防戎切中丞入陜遥隼旂明曉甸鐃吹轉春橋二¶
月花新綴三川雪正消北門来冦凖西極使班超國仗¶
和戎利人傳破膽謡按圖收地險堅壁阻天驕禮樂欽¶
儒將經綸翊聖朝長城一身是詎數霍嫖姚¶
　　　送許中丞徳新赴甘肅¶
暫布山東化還為隴右行中丞新受勅賤子舊知名玉¶
露承冠劍金颷捲斾旌神羊心自直孤隼勢初横地接¶
<pb:KR4e0153_WYG_007-59b>¶
祈連砦星羅冒頓營未須懐破斧先喜號長城草映邊¶
雲白沙流漢月明陜人歌召伯關吏識終生許國知公¶
志通家是我情離筵忽隔水秋望轉盈盈¶
　　　送唐京兆送母還邵陽¶
奉詔還將母南歸樂未涯日明吳苑樹風引邵陵槎萬¶
里遥瞻闕三湘近接家望灘懐孔雀臨洞識桃花夀祝¶
青山永書傳碧海遐趙張前史艷曽閔後人誇去值桑¶
蠶老迎看竹馬斜却憐春别苦飛絮滿江沙¶
<pb:KR4e0153_WYG_007-60a>¶
　　　送别白樓先生次郭司業韻¶
曉騎傳中㫖春曹陟上卿樂推吳季札經許鄭康成車¶
馬秋江出鄉邦晝錦行論交韈始結惜别盖初傾拜手¶
雙龍闕承恩五鳳城御堦聴曵履樞宻待持衡制作登¶
三殿聲華振八瀛新班岱嶽重舊寺雪山輕古貌看常¶
健氷銜列自清英英伯夷志垂白轉精明¶
　　　繡斧西征為何輔之御史作¶
蜀道軍容使秋風振旅還功成萬里外捷報五雲間電¶
<pb:KR4e0153_WYG_007-60b>¶
掃妖氛滅川流戰血殷漢兵隨指顧蕃部凛威顔曉坐¶
轅門静宵登劍閣閒丹心懸海日繡斧照江關飲馬瞿¶
唐峽封刀麥子山班超桓典後芳駕幾人攀¶
　　　題芳洲書屋為俞大㕘作¶
見説林居勝清江繞舎流元方登瑣闥小謝隠滄洲草¶
蒨辰占麗梧飄嵗識秋煙霞互吞吐鷗鷺接飛浮日有¶
髙軒過時同静者遊麈揮山榻冷棋對竹牕幽寳笈通¶
三昧牙籖富九丘側聞能尚志應不愛封侯薇省牽魂¶
<pb:KR4e0153_WYG_007-61a>¶
夢萸樽阻唱酬詎諳方岳寄深切廟廊憂¶
　　　聴吳子談吳中事¶
吳子近南遊龍江復虎丘三分形勝地六代帝王州望¶
月晴臨嶠聴潮夜泛舟寶珠商女得靈劍海人求去日¶
蘼蕪緑歸来菡蓞秋逢宵話竒賞吾興亦雲浮¶
　　長短句¶
　　　送顧華玉席上分體得三五七言¶
送歸客送歸客東城復西苑碧草萋萋别路長蒼山厯¶
<pb:KR4e0153_WYG_007-61b>¶
厯愁心逺愁心逺征駕不可留去年送歸陌上雪今年¶
送歸江上秋江上秋江雨霽返照入林光翳翳家在齊¶
川未得歸年年送客来沙際送歸客請客聴我歌我如¶
水中鳬君如江上波波流去不息鳬飛無逺翼迴橋轉¶
岸君已遥薄暮徘迴此何極¶
　　　燒荒¶
風怒號振城瓦塞草白朔雲赭漢兵出火掃蕩原野祝¶
融馳炎帝下騰赤龍走朱馬雲濤沸星雨洒黄沙一望¶
<pb:KR4e0153_WYG_007-62a>¶
千里通魍魎書啼巢穴空敵人臨水不敢過将軍歸来¶
閉關坐¶
　　　吳將軍課子¶
大兒龍小兒虎碌碌犬與豚眼中何足數將軍回獵騎¶
帳下斑衣舞天河東傾月西落蘭膏夜射簾珠薄庭槐¶
烏鳥棲復驚弦誦聲髙應金柝將有法兵有機吁嗟易¶
聞不易知長平一坑萬人死君不見邯鄲子¶
　　　題風木遺哀巻¶
<pb:KR4e0153_WYG_007-62b>¶
苫為席塊為枕憔悴孤兒墓田寢墓田樹聲蕭蕭寒濤¶
捲空風葉飄樹不止風不息孤兒欲化田中石¶
　　　題趙訓夫海屋添籌巻¶
海上屋幾千尺麗日起扶桑鱗鱗曙煙碧仙籌刻玉雲¶
花湛海塵一飛籌一㸃借問仙翁夀幾何十屋仙籌充¶
畫檻仙翁家住海中村平原公子宋王孫相逢欲訪桑¶
田事雙鶴何年下海門¶
　　　光復堂詩¶
<pb:KR4e0153_WYG_007-63a>¶
巋巋光復堂湯湯嵗寒溪故家世業傳江西他園豈無¶
木重是祖手植他地豈無土重是祖手闢物生各有主¶
天道終好還嵐光映朝牖不改門前山堂有趾溪有涘¶
我溪不竭堂永峙¶
　　六言¶
　　　送客¶
舟横㫁岸日斜鴈度空山落霞欲採芙蓉贈逺秋江何¶
處天涯¶
<pb:KR4e0153_WYG_007-63b>¶
　　　湖上二首¶
一溪流水秋碧兩岸垂楊晝陰絶愛王家池館酒旗低¶
拂波心¶
田田蓮葉洲北寂寂孤亭水南恐有人来摘取淆他萬¶
頃清潭¶
　　　靳庄鋪坐雨次沈休翁韻¶
村南村北雲山亭外亭中煙景東巖過客重来蘿逕蕭¶
蕭薄暝¶
<pb:KR4e0153_WYG_007-64a>¶
鳥啼千樹萬樹雲起前山後山門外青春向晩雨中遊¶
客西還¶
　　　黄山店趙山家人¶
西山半銜落日東嶺尚宿歸雲雨過荒村向暮柴門流¶
水沄沄¶
瓠葉翻翻雨驟竹枝裊裊風斜忽見緑檉花發猶疑春¶
在山家¶
流鶯百囀深樹巢燕雙飛短簾過客不慙阮籍主人只¶
<pb:KR4e0153_WYG_007-64b>¶
似陶潛¶
煙中白鳥雙度草際黄牛獨還山寺暮鐘何處隨風飄¶
落人間¶
　　　蔡石岡寄瓶梨¶
綴樹同梅止渇登筵比蔗生津却憶帝爐燒賜曽分衣¶
白山人¶
淮北滎南接境凍姿霜色含秋如得此君萬顆豈論千¶
户封侯¶
<pb:KR4e0153_WYG_007-65a>¶
不縁摘取商洛定自傳分秣陵笑殺山妻鄙俗安排慢¶
火相蒸¶
武帝巡遊不返文園渇病難除誰致内林一顆且成封¶
禪之書¶
　　　送范侍御蘇山北上四首¶
隼旟低拂垂栁驄馬嬌嘶落花碣石春風萬里盧溝曉¶
月千家¶
生憎白雲春去無奈黄鶯晝啼欲採芙蓉贈逺北湖蓮¶
<pb:KR4e0153_WYG_007-65b>¶
葉初齊¶
廊廟江湖身世先憂後樂心情本是仲淹孫子怪来夷¶
夏知名¶
君山已歸地下燕泉却在天南落落故人如此蕭蕭短¶
髮何堪¶
　　六言近體¶
　　　贈錢世恩¶
向風征馬頻嘶獨客行吟古堤百里文星斗下三年水¶
<pb:KR4e0153_WYG_007-66a>¶
部河西遥心浦樹煙𣺌短夢城烏曙啼記取今宵醉别¶
雪堂燈火凄凄¶
　¶
　¶
　¶
　¶
　¶
　¶
<pb:KR4e0153_WYG_007-66b>¶
　¶
　¶
　¶
　¶
　¶
　¶
　¶
　華泉集巻七¶
